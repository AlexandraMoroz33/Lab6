# Аналіз предметної області

## Вступ

Сучасні системи управління відкритими даними широко застосовуються в державному управлінні, науці та бізнесі, проте часто мають низку обмежень: недостатню структурованість даних, обмежені можливості аналітики, проблеми з безпекою, інтеграцією з іншими інформаційними системами та забезпеченням актуальності інформації.

Нова система управління відкритими даними розробляється для підвищення ефективності роботи з інформацією, забезпечуючи зручні механізми збирання, обробки, зберігання та публікації даних. Вона дозволить оптимізувати процеси управління відкритими даними, усунути обмеження існуючих рішень і сприятиме прозорості та доступності інформації для суспільства.



## Основні визначення

**Зацікавлені особи (сторони)** — фізичні або юридичні особи, які мають законний інтерес у діяльності організації, тобто певною мірою залежать від неї або можуть впливати на її функціонування.

**База даних** — організована сукупність даних, що підтримує мінімум одну область застосування. Вона містить схеми, таблиці, подання, збережені процедури та інші об'єкти, а також їхній опис і засоби для обробки.

**Object-Relational Mapping (ORM)** — технологія програмування, яка поєднує бази даних з об'єктно-орієнтованими мовами програмування, створюючи «віртуальну об'єктну базу даних».

**SQL (Structured Query Language)** — декларативна мова програмування для роботи з реляційними базами даних. Використовується для створення запитів, оновлення та керування даними, а також для модифікації схеми бази та контролю доступу. SQL не є окремою СУБД або програмним продуктом, але може бути інтегрована в прикладні програми для керування даними.

**SQL-ін'єкція** — метод атаки на веб-додатки, що працюють із базами даних. Полягає у впровадженні довільного SQL-коду в запит, що може призвести до зчитування, зміни чи видалення даних, отримання доступу до файлів або виконання команд на сервері.

**API (Application Programming Interface)** — набір визначених підпрограм, протоколів взаємодії та інструментів для розробки програмного забезпечення.

**XML** — стандарт розмітки ієрархічно структурованих даних, розроблений консорціумом W3C для обміну інформацією між застосунками, зокрема через Інтернет. XML є спрощеною підмножиною мови SGML і складається з текстових знаків, що робить його придатним для читання людиною.

**JSON** — текстовий формат обміну даними між комп'ютерами, що дозволяє описувати об'єкти та структури даних у зручному для читання вигляді. Використовується переважно для передачі структурованої інформації через мережу (завдяки серіалізації).



## Підходи та способи вирішення завдання

### **Методи отримання даних**
Отримання відкритих даних може здійснюватися кількома способами, залежно від джерела та формату інформації:

- **API** – це сукупність методів і протоколів, які дають змогу інтегрувати функціонал однієї програми в іншу. Це зручно тоді коли нам не важлива реалізація, а важливий сам результат виконання команди. Використання API є досить простим, оскільки до них зазвичай існує детальна і зрозуміла документація і при цьому вони не потребують багато ресурсу, оскільки на виході ми вже маємо опрацьовані дані. Проте при цьому API є досить нестабільним джерелом інформації, оскільки треба слідкувати за його оновленнями, бо в ході одного з них вся ваша система може перестати працювати. До цього ж необхідно забезпечувати додатковий захист конфіденційних даних. 

- **Веб-скрапінг** – метод збирання даних із веб-сайтів у разі відсутності офіційних API. Даний метод отримує інформацію з HTML коду сторінки, на якій ця інформація знаходиться. При цьому ми можемо отримати будь-які дані за короткий час, якщо вони взаємодіють зі сторінкою. Проте не всі власники сайтів дозволяють скрапінг своїх сторінок, що може призвести до юридичних проблем. Так само як і при використанні API треба слідкувати за оновленнями сайту, оскільки через зміну його структури ваш скрипт може перестати працювати. До того ж існує шанс того шо ваш скрипт "витягне" файли захищені авторським правом.

- **Користувацький ввід і публікація контенту** – вільний доступ для ручної публікації даних до бази данних. Єдиний неавтоматизований метод отримання даних оскільки всі дані вносяться людьми вручну і завантажуються в базу. Це одночасно і перевага і недолік даного методу. Перевага в тому що будь-хто може додати дані до системи, що дозволяє швидко зібрати великі обсяги даних, проте одночасно з тим ця інформація потребує обробки зі сторони системи, оскільки через різноманіття користувачів і їх записів серед них можуть бути і неточні і некоретні дані.

### **Методи зберігання даних**

- **Реляційні бази даних** – це тип зберігання даних, що використує реляційні таблиці для побудови відносин між даними для простоти їх пошуку та збереження. Зазвичай їх ще називають SQL базами даних, бо управління РБД зазвичай здійснюється за допомогою мови SQL. Це досить зручний інструмент для зберігання інформації, оскільки вся вона вона буде структурована й організована в однаковому порядку, завдяки чому пошук і редагування необхідних даних можуть бути виконані дуже швидко. Проте чим більшим буде масив даних які необхідно зберігати тем менш ефективними будуть РБД, через збільшення часу відклику на запит. До того ж цей метод потребує залучення значних ресурсів для реалізації.

- **Нереляційні бази даних** – це тип баз даних, який на відміну від попереднього не структурує дані в жорсткому порядку. Зазвичай їх ще називають NoSQL базами даних. Цей спосіб зберігання даних найкраще підходить для інформації, яку важко структурувати за спільними ознаками, а також для великих об'ємів даних. Тобто серед переваг ми можемо виділити гнучкість, оскільки немає жодних обмежень по тому які дані та в якому порядку мають бути записані, висока швидкість обробки та просте масштабування. Проте при цьому самі запити до бази даних стають складнішими в порівнянні з РБД, до того ж майже неможливо перенести дані з однієї НРБД до іншої, на відміну від РБД. 

- **Об’єктне сховище (Amazon S3, MinIO)** – це метод зберігання даних, який використовує унікальні ідентифікатори (ключі) для доступу до файлів. Він ідеально підходить для роботи з великими обсягами відкритих даних, такими як CSV, JSON, GeoJSON, оскільки дозволяє зберігати файли у зручному форматі та легко отримувати до них доступ через API. Перевагою є масштабованість та надійність, адже такі сервіси, як Amazon S3, забезпечують автоматичне резервне копіювання та розподіл навантаження. Проте цей метод не передбачає складних запитів до даних, оскільки доступ здійснюється за ключем, а не через реляційну структуру, як у класичних базах даних.

- **Кешування (Redis, Memcached)** – це технологія, що забезпечує швидкий доступ до часто використовуваних даних за допомогою збереження їх у пам’яті. Відкриті дані, що часто оновлюються, можна кешувати для оптимізації швидкості роботи системи. Наприклад, якщо певний набір даних часто запитують через API, його можна зберегти в Redis, щоб зменшити навантаження на основну базу даних. Основною перевагою є швидкість доступу, яка значно перевищує традиційні бази даних. Проте кешування має і недоліки – якщо дані змінюються, їх треба оновлювати в кеші, а у разі збою кеш-серверу система може працювати повільніше, ніж очікувалося.

### **Методи аналізу даних**

Обробка та аналіз відкритих даних є ключовим етапом для підвищення їхньої цінності. Завдяки сучасним технологіям і методам аналізу, дані можуть бути використані для прийняття ефективних рішень, прогнозування тенденцій та автоматизації процесів.

Основні методи обробки та аналізу відкритих даних:

#### Машинне навчання та штучний інтелект – застосовуються для аналізу тенденцій, прогнозування та виявлення аномалій. 
  - **Supervised Learning (контрольоване навчання)** – використовується для класифікації та регресії. Наприклад, прогнозування попиту на товари або визначення шахрайських транзакцій у фінансовій сфері.
  - **Unsupervised Learning (неконтрольоване навчання)** – допомагає знаходити закономірності у великих наборах даних, наприклад, для кластеризації клієнтів у маркетингових дослідженнях.
  - **Deep Learning (глибоке навчання)** – використовується для складніших завдань, таких як розпізнавання образів та автоматичний переклад текстів.
  - **Обробка природної мови (NLP)** – дозволяє аналізувати та розуміти текстові дані, що важливо для автоматизації обробки документів та роботи чат-ботів.

#### Візуалізація даних (D3.js, Tableau, Power BI) – сприяє наочному представленню інформації у вигляді графіків, карт та інтерактивних панелей.
  - **D3.js** – потужна бібліотека для створення інтерактивних веб-візуалізацій, що дозволяє динамічно змінювати відображення даних.
  - **Tableau** – популярний інструмент для бізнес-аналітики, який підтримує інтерактивні дашборди та аналіз великих наборів даних без необхідності програмування.
  - **Power BI** – рішення від Microsoft, що дозволяє швидко створювати звіти, інтегруючи дані з різних джерел та застосовуючи розширені аналітичні функції.

#### Обробка великих даних (Hadoop, Spark) – використовується для аналізу масивних обсягів інформації у розподілених середовищах.
  - **Hadoop** – екосистема для зберігання та обробки великих даних, що включає файлову систему HDFS і обчислювальний фреймворк MapReduce.
  - **Spark** – більш продуктивна альтернатива Hadoop, що дозволяє обробляти дані в пам'яті, що значно пришвидшує аналіз.
  - **Kafka** – використовується для потокової обробки даних у реальному часі, наприклад, для аналізу поведінки користувачів на вебсайтах або обробки IoT-даних.

Впровадження зазначених методів дозволяє суттєво підвищити ефективність роботи з відкритими даними, сприяючи розробці інноваційних рішень та оптимізації бізнес-процесів.



### **Методи забезпечення доступу до даних**

Забезпечення доступу до відкритих даних потребує реалізації гнучких механізмів управління та контролю. Це дозволяє не лише забезпечити конфіденційність та безпеку інформації, а й гарантувати її доступність для відповідних категорій користувачів. 

#### Рольова модель доступу (RBAC, ABAC)

- **Рольова модель доступу (Role-Based Access Control, RBAC)** передбачає призначення користувачам певних ролей із визначеними дозволами. Це дозволяє централізовано керувати правами доступу, забезпечуючи лише необхідні привілеї для виконання певних завдань.

- **Модель ABAC (Attribute-Based Access Control)** є гнучкішим підходом і передбачає контроль доступу на основі атрибутів користувача, запитуваних даних та контексту запиту. Наприклад, система може надавати доступ до певної інформації лише в робочий час або лише з корпоративної мережі.

#### Захист даних (шифрування, аутентифікація, сесії та JWT-токени)

Захист даних є критичним аспектом безпечного доступу. Основні механізми включають:

- **Шифрування** – гарантує, що дані залишаються захищеними під час зберігання та передачі. Використовуються протоколи шифрування, такі як AES для збережених даних та TLS для переданих через мережу.
- **Аутентифікація** – дозволяє перевіряти особу користувача перед наданням доступу. Це може бути реалізовано через паролі або двофакторну аутентифікацію (2FA).
- **Сесії** – використовуються для збереження авторизаційного стану користувача після входу в систему. Сервер зберігає інформацію про сесію, зазвичай через ідентифікатор у cookie-файлі, що дозволяє користувачу залишатися авторизованим без повторного введення облікових даних.
- **JWT-токени (JSON Web Token)** – альтернативний спосіб управління аутентифікацією без необхідності зберігання сесій на сервері. Після успішного входу користувач отримує підписаний токен, який передається в заголовках запитів і підтверджує його автентичність. JWT широко використовується у веб-додатках через свою масштабованість.

#### Ліцензування та відкриті формати

Щоб забезпечити юридичну прозорість та зрозумілість використання відкритих даних, застосовуються спеціальні ліцензії та стандарти форматів даних.

- **Ліцензії відкритих даних** – регулюють права користувачів на використання та розповсюдження інформації. Популярними є ліцензії Creative Commons (CC BY, CC0), Open Data Commons (ODC-BY, ODbL), які визначають умови використання, обмеження та необхідність посилань на джерело.
- **Відкриті формати** – дозволяють зберігати та передавати дані у формах, доступних для обробки різними системами без необхідності використання пропрієтарного ПЗ. Наприклад, CSV, JSON, XML є популярними форматами для відкритих даних.


## Порівняльна характеристика існуючих засобів вирішення завдання

### [Dataverse](https://dataverse.org/)

Dataverse — це платформа з відкритим кодом, розроблена для збереження, управління та поширення наукових даних. Вона дає змогу дослідникам упорядковувати свої набори даних, ділитися ними з колегами та робити їх доступними для громадськості. Завдяки підтримці відкритого доступу Dataverse забезпечує надійне збереження інформації та сприяє її використанню в майбутніх наукових проєктах.

### [The World Bank DataBank](https://databank.worldbank.org/)

The World Bank DataBank - ця цифрова платформа, створена Всесвітнім банком, відкриває доступ до великої кількості глобальних даних про соціально-економічний розвиток. Вона стане в нагоді дослідникам, політикам та всім, хто аналізує світові тенденції. Тут можна знайти статистику щодо економіки, демографії, охорони здоров’я, освіти, інфраструктури та інших ключових сфер.

### [EuroStat](https://ec.europa.eu/eurostat/web/main/data/database)

Eurostat – це офіційний статистичний орган Європейського Союзу, який займається збором, обробкою та оприлюдненням даних про різні аспекти життя в країнах ЄС. Його основне завдання – надання достовірної та стандартизованої інформації, необхідної для аналізу соціально-економічних тенденцій у Європі. Ці дані є важливим інструментом для ухвалення стратегічних рішень на рівні ЄС та дозволяють порівнювати показники між країнами. Завдяки діяльності Eurostat створюється єдина інформаційна база для досліджень і планування розвитку в межах Європейського Союзу.

### [Google Public Data Explorer](https://www.google.com/publicdata/directory)

Google Public Data Explorer — це інструмент для візуалізації та аналізу статистичних даних із різних джерел по всьому світу. Розроблений Google, він допомагає перетворювати великі обсяги числової інформації на наочні графіки та діаграми, що спрощують розуміння тенденцій. Користувачі можуть порівнювати дані між країнами, регіонами та часовими періодами, досліджуючи інформацію, отриману від офіційних статистичних організацій, наукових установ і міжнародних структур.

### [Gapminder](https://www.gapminder.org/)

Gapminder - шведська незалежна некомерційна організація, що використовує візуалізацію даних та інтерактивні інструменти для поширення знань про глобальний розвиток. Її мета — подолати інформаційні бар’єри, спростувати поширені міфи та надати освітні ресурси для глибшого аналізу світових тенденцій.


Критерії:

- 🟢 - функція реалізована
- 🟡 - функція реалізована, проте має недоліки
- ❌ - функція не реалізована

|     Категорія      |              Критерій               | Open Data Management System | Dataverse | The World Bank DataBank | Eurostat | Google Public Data Explorer | Gapminder |
| :----------------: | :---------------------------------: | :-------------------------: | :-------: | :---------------------: | :------: | :-------------------------: | :-------: |
| **Functionality**  |  Створення, редагування датасетів   |             🟢              |    🟢     |           ❌            |    ❌    |             🟢              |    🟡     |
|                    | Інструменти для візуалізації данних |             🟢              |    ❌     |           🟢            |    🟢    |             🟢              |    🟢     |
|                    |               Дозволи               |             🟢              |    ❌     |           ❌            |    ❌    |             ❌              |    🟢     |
|                    |                Пошук                |             🟢              |    🟢     |           🟢            |    🟢    |             🟡              |    🟡     |
|                    |        Поділ даних за темами        |             🟢              |    🟢     |           🟢            |    🟢    |             🟢              |    🟢     |
|   **Usability**    |     Підтримка англійської мови      |             🟢              |    🟢     |           🟢            |    🟢    |             🟢              |    🟢     |
|                    |       Наявність Документації        |             🟢              |    🟢     |           ❌            |    🟢    |             🟢              |    🟢     |
|                    |                UI/UX                |             🟢              |    🟡     |           🟡            |    🟡    |             🟡              |    🟢     |
|  **Reliability**   |   Ліцензія та вказівка авторства    |             🟢              |    🟢     |           🟢            |    🟢    |             🟢              |    🟢     |
|  **Performance**   |   оцінка через PageSpeed Insights   |             🟢              |   🟡 78   |          🟢89           |  ❌ 49   |            🟢 98            |   🟡 85   |
| **Supportability** |    Можливість зворотнього звязку    |             🟢              |    🟢     |           🟡            |    🟢    |             🟢              |    🟢     |
|                    |         Актуальність даних          |             🟢              |    🟡     |           🟡            |    🟢    |             🟡              |    🟡     |

## Висновки

Розвиток систем управління відкритими даними є важливим напрямком, що забезпечує доступність, аналіз та інтеграцію інформації у державному управлінні, науці та бізнесі. Існуючі платформи, мають як переваги, так і обмеження, що впливають на їхню ефективність. Gapminder робить акцент на візуалізації глобальних статистичних даних, проте має обмежені можливості для глибокого аналізу та користувацьких налаштувань. The World Bank DataBank і Statistics Poland та Eurostat пропонують широкий набір даних, але їх інтерфейс може бути складним та неінтуїтивним. Google Public Data Explorer забезпечує інтерактивну аналітику, однак має обмежену базу джерел. Dataverse, будучи платформою для зберігання та спільного використання дослідницьких даних, вимагає технічних навичок для ефективного використання.

Жодна з цих систем не забезпечує одночасно зручність роботи, широкий вибір джерел, гнучкість аналізу та сучасний підхід до інтеграції. Це створює потребу у нових рішеннях, здатних об'єднати ключові переваги існуючих платформ та усунути їхні недоліки, забезпечуючи ефективне управління відкритими даними.

## Посилання

- [wikipedia.org¹](https://uk.wikipedia.org/wiki/%D0%97%D0%B0%D1%86%D1%96%D0%BA%D0%B0%D0%B2%D0%BB%D0%B5%D0%BD%D1%96_%D1%81%D1%82%D0%BE%D1%80%D0%BE%D0%BD%D0%B8)
- [wikipedia.org²](https://uk.wikipedia.org/wiki/%D0%91%D0%B0%D0%B7%D0%B0_%D0%B4%D0%B0%D0%BD%D0%B8%D1%85)
- [wikipedia.org³](https://uk.wikipedia.org/wiki/%D0%9E%D0%B1%27%D1%94%D0%BA%D1%82%D0%BD%D0%BE-%D1%80%D0%B5%D0%BB%D1%8F%D1%86%D1%96%D0%B9%D0%BD%D0%B5_%D0%B2%D1%96%D0%B4%D0%BE%D0%B1%D1%80%D0%B0%D0%B6%D0%B5%D0%BD%D0%BD%D1%8F)
- [wikipedia.org⁴](https://uk.wikipedia.org/wiki/SQL)
- [wikipedia.org⁵](https://uk.wikipedia.org/wiki/SQL-%D1%96%D0%BD%27%D1%94%D0%BA%D1%86%D1%96%D1%8F)
- [wikipedia.org⁶](https://uk.wikipedia.org/wiki/D3.js)
- [wikipedia.org⁷](https://uk.wikipedia.org/wiki/%D0%9F%D1%80%D0%B8%D0%BA%D0%BB%D0%B0%D0%B4%D0%BD%D0%B8%D0%B9_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B8%D0%B9_%D1%96%D0%BD%D1%82%D0%B5%D1%80%D1%84%D0%B5%D0%B9%D1%81)
- [wikipedia.org⁸](https://uk.wikipedia.org/wiki/XML)
- [wikipedia.org⁹](https://uk.wikipedia.org/wiki/JSON)
- [tensorflow.org](https://www.tensorflow.org/tfx/tutorials/model_analysis/tfma_basic)
- [luxsci.com](https://luxsci.com/blog/database-server-dedicated.html)
- [cayosoft.com](https://www.cayosoft.com/pros-cons-hyrbid-exchange-environment/)
- [softwaretestinghelp.com](https://www.softwaretestinghelp.com/hybrid-database/)
- [techrepublic.com](https://www.techrepublic.com/article/hybrid-cloud/)
- [dataversity.net](https://www.dataversity.net/nosql-databases-advantages-and-disadvantages/)
- [webandcrafts.com](https://webandcrafts.com/blog/advantages-disadvantages-rdbms)
- [promax.com](https://www.promax.com/blog/10-advantages-and-disadvantages-of-cloud-storage)
- [online.hbs.edu](https://online.hbs.edu/blog/post/data-collection-methods)
- [deloitte.com](https://www2.deloitte.com/us/en/insights/topics/analytics/data-management-techniques-approaches-tools.html)
- [studytonight.com](https://www.studytonight.com/dbms/database-model.php)
- [dataverse.org](https://dataverse.org/)
- [gapminder.org](https://www.gapminder.org/)
- [databank.worldbank](https://databank.worldbank.org/)
- [ec.europa.eu](https://ec.europa.eu/eurostat/web/main/data/database)